Title: Perché la Migros ?
Lang: it
Position: 03
Name: migros

In Svizzera, diversi protagonisti della vendita al dettaglio hanno rinunciato a
vendere il prodotto derivato dall’ingozzamento. Migros è di gran lunga la ditta
più importante che vende del foie gras.

Rinunciando a vendere il foie gras nelle sue succursali della Svizzera tedesca,
Migros riconosce tacitamente il problema morale che la vendita di questo
prodotto comporta. Ciononostante, Migros continua a considerare i propri
interessi economici come prioritari ad ogni costo e prosegue dunque la vendita
del foie gras nelle cooperative romande e sul sito di vendita in linea LeShop.
E come se non bastasse, quest’anno la Scuola Club Migros propone corsi di
cucina del foie gras. La Migros diventa così protagonista attiva nella
promozione di un prodotto derivato dal maltrattamento degli animali.

Nel rapporto sullo sviluppo sostenibile Migros 2008 si può leggere che « la
protezione degli animali è una preoccupazione prioritaria di Migros ». E
nell’edizione del 2007: « Facendo i propri acquisti alla Migros, i clienti sono
sicuri di comprare prodotti elaborati nel pieno rispetto dell’uomo, degli
animali e dell’etichetta specifica […] ».

Migros ha, inoltre investo delle risorse importanti, a colpi di grandi campagne
pubblicitarie, per ritagliarsi un’immagine ecologica, vicina alla natura, agli
animali e rispettosa della vita in tutte le sue forme.

Questa immagine è totalmente sfasata rispetto alla realtà delle condizioni di
allevamento degli animali da cui derivano i prodotti venduti nelle succursali e
il foie gras costituisce un esempio concreto. Lo sfruttamento negli
allevamenti, la macellazione eseguita in condizioni insopportabili non possono
certo essere considerati come qualcosa di cui fregiarsi in nome del rispetto
degli animali.

Migros si vanta di essere all’avanguardia e ha come missione da compiersi entro
il 2010 di diventare « il riferimento in materia di impegno culturale, sociale
ed ecologico ». Attualmente, con la vendita del foie gras e l’organizzazione
dei corsi di cucina di questo prodotto, la Migros si pone come porta voce e
difensore della tortura degli animali.

Al di là delle belle frasi degli esperti di marketing e delle parole vuote di
cui sono pieni i rapporti annuali, noi chiediamo alla Migros di fare un primo
vero passo in favore degli animali sopprimendo definitivamente, in tutte le
succursali e su Leshop, la vendita di prodotti derivati dal gavage.
