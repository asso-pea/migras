Title: La verita sull'ingozzamento
Lang: it
Position: 01
Name: gavage

{% import "gallery.html" as galleries %}

I pulcini di anatra e di oca
----------------------------

La produzione del foie gras comporta la nascita di 80 milioni di pulcini di
anatra e di 800 000 pulcini di oca all’anno. Per definizione, per produrre del
foie gras, la pratica dell’ingozzamento é obbligatoria (art. L. 654-27-1 del
codice rurale). I pulcini nascono in una incubatrice dove le uova vengono
disposte su dei carrelli in grandi armadi predisposti per l’incubazione.

Nel caso delle anatre, sono solo i maschi ad essere ingozzati, dato che
l’utilizzo delle femmine é vietato. I pulcini sono dunque selezionati per sesso
subito dopo la schiusa delle uova. Gli anatroccoli femmine vengono eliminati in
macchine frantumatrici o soffocati dentro grandi sacchi subito dopo la nascita.

Ad appena un giorno di vita, gli anatroccoli sono trasportati in un allevamento
in cui cominceranno ad essere ingozzati non appena raggiunta l’età di circa 80
giorni.

{{ galleries.gallery(GALLERIES['canetons'], 'it', 'small-block-grid-3') }}

L’ingozzamento (gavage)
-----------------------

L’ingozzamento consiste nell’amministrare agli animali, una grande quantità di
alimenti molto energetici e non equilibrati, mediante un tubo metallico che
arriva direttamente dal gozzo allo stomaco. Quest’operazione richiede circa
45-60 secondi con il metodo artigianale, mentre ne richiede solamente 2-3 con
il metodo industriale (maggiormente utilizzato) mediante pompa idraulica o
pneumatica. Gli uccelli sono ingozzati 2 volte al giorno.

In Francia, il 75% delle anatre sono rinchiuse in batteria dove non possono né
alzarsi né girarsi né tantomeno distendere le ali. La raccomandazione del 1999
fa divieto dell’uso delle gabbie individuali (la Francia non applica questa
raccomandazione…). L’alternativa alle gabbie in batteria è costituita dalle
gabbie collettive, anche se queste ultime non sono conformi ai termini indicati
nella raccomandazione.

{{ galleries.gallery(GALLERIES['gavage'], 'it', 'small-block-grid-3 medium-block-grid-5') }}

Il sovraccarico lipidico (grasso accumulato in eccedenza) causato
dell'eccessiva alimentazione viene aggravato dall'impossibilità di movimento
imposta dalle gabbie in cui sono costrette oche ed anatre durante il gavage. La
patologia (steatosi epatica) indotta per conferire al fegato dell’animale la
consistenza e le dimensioni - dalle 7 alle 10 volte il peso di un organo
normale - adatte a soddisfare il palato degli estimatori, conduce ad emorragia,
asfissia, convulsioni, choc, attacchi cardiaci, cirrosi e anche morte.

Durante il periodo dell’ingozzamento le anatre sono rinchiuse in gabbie di rete
metallica dove non possono muoversi, né soddisfare le più elementari esigenze
naturali. Gli animali sviluppano così infezioni alle zampe chiamate dermatiti.
La lunga lista di malattie, problemi di salute e disagi provocati dalla
prigionia e dall’ingozzamento nonché l’elevata mortalità la dice lunga sullo
stato di salute degli animali ingozzati. Il rapporto del 1998 del Comitato
scientifico veterinario dell’Unione europea menziona dei tassi di mortalità
10-20 volte più alti durante l’ingozzamento che negli allevamenti.

Dopo circa dodici giorni di gavage, gli uccelli, ammassati nelle casse di
trasporto, sono portati al macello.  L'uccisione delle oche e delle anatre
avviene per immersione in un bagno di acqua elettrificata : gli animali si
dibattono in modo convulso, la loro sofferenza prosegue fino al momento dello
sgozzamento. Spesso gli uccelli sono ancora coscienti durante lo sgozzamento.
In seguito vengono spiumati, sventrati, svuotati, gli viene prelevato il fegato
che verrà condizionato per poter poi essere consumato.  Per vedere cosa sono
costretti a sopportare gli uccelli, potete guardare questo film del 2004 o le
immagini del 2008 che illustrano cosa succede in Francia durante la fase
dell’ingozzamento.

{{ galleries.gallery(GALLERIES['mort'], 'it', 'small-block-grid-3 medium-block-grid-4') }}

Il foie gras: e se capitasse a noi ?
------------------------------------

Se trasponessimo il gavage alla specie umana, l’ingozzamento consisterebbe nel
fare ingurgitare ad una persona, mediante un tubo che va dalla gola fino allo
stomaco, due volte 10 Kg di polenta al giorno nel giro di qualche secondo. E se
volessimo trasporre all’essere umano l’aumento di peso di un’anatra ?

<blockquote>Una persona di 60 kg passerebbe a 90 kg nel giro di due settimane.
Non è difficile immaginare quello che ciò rappresenta per l’organismo.
<cite>(Jacques Merminod, Office vétérinaire Fédéral. ABE teste le foie gras : les
derniers jours du canard gavé, TSR)</cite></blockquote>

Film : « Le gavage en question »
--------------------------------

<div class="row">
    <div class="medium-6 columns">
        <div class="flex-video">
            <iframe width="420" height="315" src="https://www.youtube.com/embed/q_tiawmBKek" frameborder="0" allowfullscreen></iframe>
        </div>
    </div>
    <div class="medium-6 columns">
        <div class="flex-video">
            <iframe width="420" height="315" src="https://www.youtube.com/embed/COj-LdVdQmY" frameborder="0" allowfullscreen></iframe>
        </div>
    </div>
</div>

---

Per maggiori informazioni : [Stop Gavage](http://www.stopgavage.com/).
